# Skin-lesion-classification
 ## Giriş
 Bu proje, derin öğrenme (Deep Learning) tekniklerini kullanarak cilt lezyonu görsellerini otomatik olarak sınıflandırmayı amaçlayan bir bilgisayarla görme  uygulamasıdır. Erken teşhisin hayati öneme sahip olduğu dermatolojik hastalıklarda (özellikle cilt kanserinde), bu yapay zeka modeli uzmanlara hızlı bir ön tanı aracı sağlamayı hedeflemektedir. Bu projede **Skin Lesion Dataset** isimli Kaggle veri seti kullanılmıştır. 8 farklı lezyon sınıfı bulunmaktadır. İlk olarak basit bir CNN modeli denenmiş ve ardından model iyileştirmesi yapılarak transfer learning ile MobileNetV2 uygulanmış, fine-tuning aşamasıyla model doğruluğu yükselmiştir.  Eğitim class weight ve callback mekanizmalarıyla desteklenmiş, Grad-CAM ile modelin karar bölgeleri görselleştirilmiştir.
 ## Metrikler
 Bu projede yapılan çalışmalar sonucunda, basit CNN modeliyle doğruluk yalnızca %26 seviyesinde kalmış ve overfitting gözlenmiştir. Daha sonra transfer learning ile MobileNetV2 uygulanmış, fine-tuning sonrasında doğruluk %48’e yükselmiş ve daha dengeli bir performans elde edilmiştir. Sınıf bazlı incelemelerde, veri sayısı fazla olan NV sınıfında başarı sağlanırken, az örnekli veya benzer görünümlü sınıflarda düşük sonuçlar alınmıştır. Confusion matrix ve classification report bu dengesizliği ortaya koyarken, Grad-CAM görselleri modelin kararlarını çoğunlukla lezyon bölgesine dayandırdığını ancak bazı yanlış tahminlerde odağın dağıldığını göstermiştir. Genel olarak MobileNetV2, CNN’e kıyasla belirgin bir iyileşme sağlamış, ancak veri dengesizliği performansı sınırlamıştır.
## Sonuç ve Gelecek Çalışmalar
Gelecekte bu projeyi daha kaliteli hale getirmek için öncelikle veri setindeki dengesizlik sorununu azaltmak için daha fazla ve dengeli örnek toplanabilir, gerçek zamanlı veri toplama süreçleri eklenebilir. Model sonuçlarını kullanıcıya daha anlaşılır şekilde sunmak için basit bir web veya mobil arayüz geliştirilebilir. Ayrıca farklı transfer learning modelleri, attention mekanizmaları veya explainable AI yöntemleri (ör. Grad-CAM dışında LIME, SHAP) ile modelin performansı ve yorumlanabilirliği artırılabilir. Kendi kariyerim açısından ise bu projeden edindiğim deneyimi daha ileri götürmek için bilgisayarlı görü, görüntü işleme ve yapay zekâ tabanlı teknolojiler üzerine yoğunlaşmayı planlıyorum.
## Linkler
